Innledning
==========

LK06 legger grunnlaget for det pedagogiske- og diaktiske løpet under
Formålsparagrafene og i Kompetansemålene. Dette gir læreren stor frihet
men også stort ansvar. Etter å ha observert praksis og elevenes
kunnskapsnivå i forbindelse med praktisk skapende arbeid skoleåret 16/17
har jeg konkludert at måten vi jobber på ikke tjener formålsparagrafene.
Årsakene til dette er flerfoldige. Det synes å være et jag etter
kompetansemål og det blir fort til at den enkelte lærer slåss for sitt
fags kompetansemål i isolasjon[^1]. Måten vi underviser på i dag kun
utnytter en brøkdel av sitt potensiale på byggingen av det helhetlige,
skapende menneske. Musikklinja synes også å være et sted hvor
tverrfaglighet og interfaglighet ikke er en naturlig del av det
didaktiske arbeidet. En av årsakene til dette finnes trolig i
musikklinjas fagmiljø. Fagmiljøet er lite og får sparsomt med impulser
utenifra som hjelp til fornyelse.

Hvordan kan vi fornye oss og møte fremtidens samfunnsborgere? Jeg mener
hovedtyngden må være *estetisk kompetanse*[^2]; estetisk sans er en
nøkkelkompetanse i alle yrker.

Samfunnets behov
================

Hva sier forskning om behovet for arbeidskraft i årene fremover? I følge
en rapport bestilt av Statistisk sentralbyrå[^3] [@BjornDapi2016] blir
det trolig mer behov for:

-   Arbeidstakere med videregående fagutdanning innen bygg- og
    håndverksfag, som for eksempel snekkere, rørleggere, anleggsgartnere
    og tømrere

-   Forskere med høy utdanning i tjenesteytende næringer, i eksempelvis
    konsulentbransjen og interesseorganisasjoner

-   Arbeidstakere med høy utdanning til markedsrettet undervisning i
    tjenesteytende næringer, eksempelvis kursvirksomhet

-   Sykepleiere og helsefagarbeidere

-   Delvis lærere

og trolig mindre behov for:

-   Folk med med høy utdanning innen økonomi og administrasjon

-   Folk med høy utdanning innen humanistiske og estetiske fag

I rapporten fra @BjornDapi2016 ligger det implisitt at vi har for stor
produksjon innen humaniora versus behovet for yrkesrettede fag. I dette
kan det forstås at produksjon av kunstnere ikke kan holde samme trykk
som den gjør i dag. La det likevel ikke herske tvil: Kunstnere er høyst
nødvendig og kommer til å bli viktige brikker i en verden som står på
trappene til store forandringer.

På grunnlag av dette mener jeg det er sannsynlig at vi kan vente et
skifte i struktureringen av musikk, dans og drama linjene slik vi
kjenner dem i dag. Hvordan dette blir er ikke godt å si men vi kan gjøre
noen grep som sikrer fremtiden til både elevene våre og jobbene våre. En
måte å gjøre dette på er å spørre seg hvilken institusjon musikklinja
ved Firda vgs er, hva som er sentralt i vårt utdanningstilbud og hvordan
lærerfellesskapet kan styrkes.

Fremtidas Musikklinjefag
========================

Musikk, dans og drama er studieretninger som i stor grad er basert på
etterspørsel. Vi må være aktuelle. En stor del av denne jobben blir å
skape en felles visjon som legger grunnlaget for en felles forståelse
over hele organisjonskartet ved Firda VGS. I dette ligger vår forståelse
av hvem elevene er og hva de skal gjøre når de er ferdige på Firda. En
av styrkene på Firda er at vi har både Musikk, Dans og Drama. Dette lar
oss jobbe med fagenes egenart men også tverrfaglig. Det er på denne
arenaen formålsparagrafen blomster: Utøvende kompetanse,
videreutvikling, nyskapning, ivaretakelse, møteplass for sceniske
uttryksformer, hovedvekt på det utøvende og skapende, *estetisk
kompetanse* er noen stikkord hentet fra de forskjellige musikkfagenes
formål. Med dette i bunn stiller jeg spørsmålet:

Hvordan kan vi tilby et helhetlig tilbud som tjener både de som vil
satse kunstnerisk, samtidig som vi på lik linje tjener elevene som
ønsker å bruker enervet kunnskap til andre ikke-kunstneriske yrker?

Jeg pitcher herved følgende idé: På Firda spesialiserer vi oss på
Scenisk Produksjon.

-   Vi skal gi våre elever opplevelser som setter en standard de kan
    måle seg mot.

-   Vi skal gi eleven muligheten til å forberede - og kvalifiserere seg
    til utøvende[^4], pedagogiske, produksjonstekniske og gründer yrker.

Å jobbe scenisk gir et uendelig rom for utvikling og didaktiske
muligheter. Det må jobbes på mange plan som krever ulike ferdighetssett
fra lærere og elever: noen må utvikle idéer, noen må ta seg av
markedsføring og budsjett, noen må være i stand til å rigge en scene
effektivt, noen må kunne tilrettelegge musikk, noen må kunne spille
musikken og noen må lede ann og sørge for at man kommer i mål - denne
listen kan fortsette en stund både i bredde og dybde. Med andre ord, i
en slik prosess lærer man seg ferdigheter som går langt utover det å
være en kunstner. Dette er også fullt ut mulig å forankre i nåværende
læreplan.

Etter min mening er dette en måte å jobbe på som gir elevene uvurderlige
verktøy de ikke ville fått andre steder. Ikke bare det, Firda kan bruke
dette i et markesføringsgrep og utvikle dette til noe elever fra hele
landet trakter etter. I en markedsføring kan det pitches ord som
“Kunstner”, “Musiker”, “Teknikker”, “Pedagog”, “Leder”, “Produsent” og
sikkert flere. Så bredt slår musikklinja ned. Det er ikke mange steder i
landet som har såpass bredtomfavnende fasiliteter og ressurser som vi
har: et kulturhus på campus, dansesaler, black box, et rikfoldig
bibliotek og gode øve- og undervisningsrom. Dette gir oss muligheten til
å jobbe både interfaglig og tverrfaglig.

Visjonen blir dermed en musikk-, dans- og dramalinje som jobber
målrettet mot store og små produksjoner på ulike arenaer med ulike mål
på tvers av disiplinene.

Organisering
============

1.  Min kongstanke er å fjerne fagoverskrifter der det er mulig til
    fordel for prosjekter som knyttes opp mot kompetansemål. I praksis
    må nok Norsk hete Norsk men om fokuset er innholdet i faget, altså
    formål og kompetansemål, er planleggingen og gjennomføringen langt
    enklere å få til. Det er selvsagt fag som krever en viss
    regularitet[^5] men disse er enkle nok å skille ut. Denne
    organiseringen grovplanlegges ved starten av hver semester med
    sjekkpunkter ukentlig innad seksjonene og måntlig med alle
    fagansvarlige. Dette sørger for handlingsrom ved behov.

2.  Man må ha et hierarki som sørger for helhetlig dekning av
    gjennomføringen.

    \[Ledelsen,rectangle,draw \[Prosjektansvarlig,rectangle,draw
    \[Fagansvarlig,rectangle,draw \[Lærere,rectangle,draw\]
    \[Lærere,rectangle,draw\] \] \] \]

    **Ledelsen** skal legge tilrette for god undervisning.
    **Prosjektansvarlige** skal fungere som produsenter, noen med et
    oversyn over rammer og mandat til kursendringer ved behov.
    **Fagansvarlige** sakl ha funksjonen til en regissør. Disse skal ha
    en faglig oversikt og står ansvarlig for fagets integritet.
    **Lærere** skal besørge det didaktiske.

3.  Med god struktur og planlegging vil det kunne gå greit å holde orden
    på timebruk. Om man tar antall kompetansemål man ønsker å knytte opp
    mot et prosjekt kan man fordele disse etter en nøkkel som gjør det
    enkelt å se ut hvor stor andel et gitt prosjekt har i de ulike
    fagene innvolvert. Dette må selvsagt gjøres på en langt mer
    sofistikert måte enn å fordele alt helt likt men i prinsippet er det
    like enkelt. På den måten kan man si at et prosjekt med totalt
    varighet på $x$ timer som inneholdt $y$ kompetansemål totalt sett
    gav hvert fag $z$ timer brukt av det totale årstimetallet eleven har
    krav på.

    [lll]{} Komp. mål & Prosent & Timer\
    Mål 1 (musf) & 25% & 4t\
    Mål 2 (iks) & 25% & 4t\
    Mål 3 (norsk) & 25% & 4t\
    Mål 4 (ergonomi) & 25% & 4t\
    & *100%* & *16t*\

4.  Om man da i tillegg jobber ut fra en modell tilsvarende den Fagerlia
    har implementert[^6] får vi frigjort tid til både for- og
    etterarbeid, både for lærere og elever.

5.  Realfagene kan flettes inn langt tettere enn det til dags dato er
    gjort. Særlig om man henter ut kompetansemål istedet for hele fag.
    Eksempelvis kan Norskfaget knyttes tettere opp mot Musikkfaget og
    MiP. Matte kan lage kurs som fokuserer på de musiske elementene slik
    som brøk og tidsregning.

Kompetanseheving
================

Jobben til en pedagog er ikke alltid å være kunnskapens høyborg. Mer enn
ofte handler det om veiledning og tilrettelegging. Likefult må lærere
alltid være oppdatert på klasserommets behov og bør inneha relevant
erfaring knyttet til emnene han/hun underviser i. Med et fokus på
scenisk produksjon gir det seg selv at kjerneteamet må ha en spisset
scenisk kompetanse[^7]. Dette er kunnskap som er dynamisk i den forstand
at den oppdateres i takt med trender og teknologi. Det må ligge til
grunn et system som lar lærere oppdatere sin fagkompetanse i takt med
behovene.

Det må også legges opp til et løp hvor planleggingsdagene for kollegiet
på MDD knyttes direkte til ytterligere spissing av kompetanse samt
planlegging av prosjekter. Eksempelvis kan Sogn og Fjordane Teater,
Operaen på Nordfjordeid og andre instutisjoner inviteres til å forelese
om ulike praksiser.

Digital kompetanse
------------------

Som lærere i den videregående skole har vi et bredt ansvarsområde. Vi
lærer fra oss fag, kunnskap, holdninger og verdier; vi står som
rollemodeller for fremtidens borgere. Våre retningslinjer henter vi fra
faglig og pedagogisk høyere utdanning og den gjeldende læreplanen. Som
musikklærere står vi ovenfor en ganske monumental oppgave som slett ikke
skal undervurderes. Først skal vi vise en grunnsolid grunnforståelse for
musikk, deretter flere spisskompetente fordypningsområder,
hovedinstrument, arrangering f.eks. Deretter skal vi være dyktige
mennesker som evner å konkretisere dette enorme biblioteket ned til
håndterbart materie og formidle dette til unge mennesker på en måte som
gir mersmak.

Grunnkunnskapen vår, å kunne uttrykke seg muntlig, skriftlig og regne i
musikk har vi arbeidet oss opp til gjennom mange års trening. Flere
tusen timer har gått med i denne prosessen, og den går enda. I nyere tid
har musikken fått inn ett element som radikalt har snudd på måten vi
jobber musikk: Digitale verktøy. Historisk sett skjøtt bruken av
teknologi og musikk fart på 60-tallet. Sammen med utviklingen av
mikroprosessorer og studioteknikker har måten vi behandler og ergo
oppfatter lyd endret seg drastisk. Verden har aldri vært den samme
siden. Dette er en verden vi må forholde oss til.

Helt siden teknologien i musikken gjorde seg gjeldende har også behovet
for å lære seg det teknologiske språket vært en avgjørende faktor for
majoriteten av musikere som ønsket å leve av musikken. Ergo er det også
viktig for våre elever å beherske dette. Slik sett har vi flaks. «The
Touch Generation» [@Prensky2001] kalles dagens unge. De behersker
teknologi med en selvfølge og evner å sortere enorme mengder informasjon
på kort tid. Dette både kan, og må vi utnytte til vår fordel.

Her på skolen har musikklinja vært ganske flinke til å følge med i tiden
takket være ildsjeler som har tatt ansvar utover jobb-beskrivelsen. Men
som en utrettelig konstant går tiden fremover, teknologi fornyes i et
såpass hurtig tempo at den digitale grunnutdannelsen vår må forsterkes.
Den er ikke godt nok, vi må bli bedre. På en jevn linje må alle blant
kollegiet være teknologisk ressurssterke, i det minste kyndige, for å
levere det LK06 legger som føring, gitt at vi ønsker å leve opp til
skolens motto og statens læreplan, men dette gjelder særlig lærere som
skal undervise i Musikk Fordypning (MUSF), hvor det er overtydelig i
læreplanen at

Skal vi bli bedre må vi bruke tid på å bli bedre. De nye teknologiske
verktøyene må behandles som instrumenter. Å lære seg et instrument og
vedlikeholde sine ferdigheter på et instrument er ressurskrevende. Som
lærer er man etter min mening også pliktig til å forske og videreutvikle
sine ferdigheter. Dette er et arbeid vi må starte snart, og det må bli
tatt på alvor, både av ledelsen og innad i kollegiet. De av oss innad i
kollegiet som har et teknologisk overskudd bør av flere årsaker
undervise kollegiet opp til et selvgående nivå, deretter må hver og en
ta ansvar for egen læring. Dette sparer oss alle mye tid og krefter i
det daglige.

Vi som lærere må kunne tilrettelegge undervisningen rundt de
teknologiske mulighetene vi har tilgjengelig slik at vi best mulig kan
forberede elevene på målene i kunnskapsløftet og hva de kan vente ute i
den «virkelige verden».

Plan for gjennomføring
======================

Før prosjektet iverksettes må det utarbeides rutiner via
pilotprosjekter. En naturlig plass å starte er via implentering i Musikk
og MDD faget på VG1.

[^1]: Dette kan muligens sees i lys av overgangen mellom R94 og LK06,
    jmfr. blant annet forskningen på gehørfaget under LK06, se bl.a.
    @Dalen2016.

[^2]: 

[^3]: Også gjengitt på nrk.no 15. november 2016

[^4]: ”Utøvende” i dette tilfellet er brukt fleksibelt, eksempelvis:
    kunstnere, håndverkere, m.fl.

[^5]: Eksempelvis er store deler av Musikkhistorie faget avhengig av
    kontinuerlig klasseromsundervisning. IKS faget har også samme
    behovet i form av enkelttimer i hovedinstrument.

[^6]: Som forenklet sagt jobber i to paralelle puljer á 45m med mange
    lærere i pulje A og noen få i pulje B.

[^7]: Nøyaktig hva Scenisk Kompetanse er må også konkretiserer.
